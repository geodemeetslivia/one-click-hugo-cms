---
title: omfraktbestilling
heading: Levering gjort enkelt
subheading: Fraktbestilling.no er en bedriftsløsning levert av Nimber. Vårt mål
  er å gjøre bestilling av frakt så enkelt som mulig.
cta_text: ""
image: ""
topics: []
---
Nimber ble etablert i 2012 og har bygd seg opp som en plattform som kan løse de fleste transportbehov. Denne plattformen er ikke like godt egnet for bedrifter som sender mye. Derfor har vi nå lansert en ny plattform for bedrifter. 

Vårt mål er å gjøre ting enklere og ikke minst å gi forutsigbarhet til deg som bestiller, både hva gjelder pris men også leveringstid.

### Enkel bestilling er målet

Vi har lenge irritert oss over et transportmarked som opererer med vanskelige prismodeller hvor vi aldri fikk prisene vi fikk på forhånd til å stemme med prisene på fakturaen. Dette har vi forsøkt å gjøre noe med, ved å lage fraktbestilling.no. I vår plattform kalkulerer vi pris hos transportørene hvor alt av tillegg er inkludert.

Du skal ha ett sted hvor du kan bestille transport for alle dine transportbehov. Plattformen blir kontinuerlig forbedret med nye tjenestetilbud, men per dags dato kan vi dekke alt av standard leveringsbehov fra postkasse levering til større gods opp til 1 tonn for alle som sender fra sentrale østlandet. 

### Erfaring innen teknologi og logistikk

Vårt team består av personer med spisskompetanse og lang erfaring innen logistikk og digital tjenesteutvikling. Dette gjør oss i stand til å lage gode tekniske løsninger med fokus på plattformens brukere og deres behov. 

### Partner og bringer nettverk

I vår plattform tilbyr vi standard leveranser med større nasjonale transportselskaper som Bring og Best Transport, samt lokale transportselskaper som har egne ruter og biler som kjører til forskjellige steder i Norge. I tillegg har vi vårt unike nettverk av selvstendige bringere fra Nimber.com plattformen.

Til sammen gir dette oss en unik tilgjengelighet som løser de fleste transportbehov i Norge. Det vi ikke klarer å løse med standard leveranser, kan vi legge ut i nettverket for å se om vi finner noen bringere som skal samme vei.